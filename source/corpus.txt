Il romanzo ha inizio con la festa del 111º compleanno di Bilbo e del 33° di suo nipote Frodo.
Alla fine della festa, Bilbo comunica a tutti i partecipanti che intende lasciare la Contea per sempre e, dopo essersi infilato l'anello, sparisce sotto gli occhi dei presenti, ma viene raggiunto a Casa Baggins da Gandalf, che riesce a convincerlo a lasciare l'anello a Frodo.
Lo stregone comincia a sospettare della natura dell'anello, perciò consiglia a Frodo di non adoperarlo mai e si allontana da Casa Baggins alla ricerca della verità.

